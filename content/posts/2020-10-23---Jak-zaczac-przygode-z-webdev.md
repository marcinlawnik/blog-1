---
title: Web development - jak zacząć?
date: "2020-10-23T17:08:00.169Z"
template: "post"
draft: false
slug: "/posts/webdev-how-to-begin/"
category: "Programowanie"
tags:
  - "Programowanie"
  - "Learning"
  - "Web development"
description: "O miłych początkach i długiej drodze po wiedzę"
---

*Disclaimer: Poniższy tekst jest prywatną opinią autora i nie stanowi opinii wyznawanej przez
członków koła, a jest jedynie punktem wyjściowym do dyskusji i kolejnych postów.*


### Jak zacząć?
To pytanie pada z ust prawie każdego nowego członka naszego Koła,
który nie ma wcześniejszego doświadczenia lub wchodzi w nową dziedzinę
web developmentu. Niektórzy przychodzą ze sprecyzowanym celem ("Chcę zrobić aplikację robiącą X"),
inni zaś z prostym "Chcę zrobić stronę internetową". 


### Nie ma jednej odpowiedzi

Jedni uczą się sami z tutoriali, inni idą na studia, jeszcze inni korzystają z kursów.
Ja osobiście preferuję postawić przed sobą cel i po drodze do niego zdobywać potrzebną
wiedzę. Moim pierwszym tworem internetowym był quiz, który przerobiłem z książki zawierającej gotowy
skrypt do sprawdzania hasła.

![505 skryptów dla Webmastera](/media/505web.jpg)
<center>*Nie znalazłem zdjęcia okładki w lepszej rozdzielczości*</center>

Nie wiedziałem wtedy jeszcze co to pętla, więc kolejne pytania skryptu znajdowały się w osobnych folderach,
będących kolejnymi kopiami skryptu ze zmienioną treścią ;)

### Co dalej?

Potem zabrałem się za tłumaczenie i modyfikację skryptu sprawdzającego siłę hasła.
Od projektu do projektu myślałem że jestem coraz lepszy i niepokonany (tzw. efekt Dunninga-Krugera).
Niestety po pewnym czasie każdy kolejny bardziej zaawansowany projekt pokazywał mi,
że jest jeszcze sporo rzeczy o których nie wiem.

![Dunning-Kruger effect](/media/dunning-kruger.jpg)
<center>*O tym można napisać osobny blogpost (via understandinginnvoation.wordpress.com)*</center>

### Lifelong learning

Prawda jest taka, że kariera programisty/webdevelopera czy innego zawodu w ogólnie pojętej informatyce
wymaga ciągłej nauki. Ciągle pojawiają się nowe technologie i języki programowania, jednak pewne rzeczy pozostają bez zmian.
Dziedzina rozwija się na tyle dynamicznie, że pozostanie w tyle za najnowszymi trendami powoduje że:
 - robisz wciąż to samo, co prowadzi do wypalenia,
 - nie możesz zmienić pracy, bo nikt nie używa już danej technologii,
 - nudzisz się jak mops, bo praca nie spełnia potrzeby wysiłku intelektualnego

### Gdzie zacząć?
W tym roku trafiłem na bardzo dobrą proponowaną ścieżkę nauki.
Nie zawiera ona wszystkiego, bo nie da się tego spisać, ale jest wskaźnikiem pod jakim
hasłem znajdziemy następną rzecz do poznania.

Polecam poznać po kilka zagadnień z każdej ścieżki, a potem zdecydować się na to co chcemy robić.
Wiele zagadnień pokrywa się i przeplata, więc zmiana ścieżki także jest możliwa później.

__LINK:__ ![Web Developer Roadmap Introduction](/media/intro-webdev.png)

[Roadmap to becoming a web developer in 2020](https://github.com/kamranahmedse/developer-roadmap)


Każdą znalezioną w internecie rzecz należy ocenić pod kątem aktualności (data napisania, jakiej wersji oprogramowania dotyczy)
i popularności (istnieją technologie niezbyt popularne, ale z aktywną małą społecznością, co czasami powoduje że nie są warte czasu włożonego w ich naukę).


Miłej lektury!



*- Marcin Ławniczak [marcinlawnik](https://github.com/marcinlawnik)*

> Jeśli masz jakieś uwagi lub sugestie, podeślij nam je na adres [kontakt@akai.org.pl](mailto:kontakt@akai.org.pl) lub kontrybuuj do naszego [repozytorium](https://github.com/akai-org/blog).
